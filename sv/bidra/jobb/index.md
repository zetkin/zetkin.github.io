---
lang: sv
slug: jobb
ref: contribute.jobs
title: Jobba med Zetkin
header: Jobba för Zetkin Foundation
kicker: |
    Vi vill alltid bli fler som arbetar med att utveckla Zetkin. Därför söker
    vi dig som tror på vårt projekt och vill bidra med din kompetens.
---

Zetkin är en webbaserad plattform för att organisera aktivism med hjälp av
verktyg som sänker trösklar för engagemang och underlättar vanliga
uppgifter i en aktivistisk organisation.

Zetkin Foundation drivs av Vänsterpartiet Malmö, och jobbar med att utveckla
Zetkin och att sprida framgångsrika metoder till vänstern i Sverige och
utomlands.

* [Läs mer om Zetkin](/sv/zetkin)
* [Läs mer om Zetkin Foundation](/sv/foundation)

## Bli projektledare hos Zetkin Foundation (ansök senast 1 juni)
Vi söker en projektledare hos Zetkin Foundation vars arbete är att samordna och rekrytera volontära insatser, sköta försäljning av plattformen Zetkin och tillhörande produkter samt övrigt finansierings arbete som exempelvis insamlingar, ansökningar och crowdfunding för att stärka Zetkin Foundations basverksamhet. Ytterligare uppgifter handlar om att ta huvudansvaret för Zetkin-konferensen Organize! Movement meetup en konferens för organisatörer och techfolk som med gemensamma krafter vill verka för en radikal och progressiv förändring. Men också andra uppdrag tillsammans med volontärer som finns i organisationen.

Är du personen vi söker? Zetkin är inne i en fas där det krävs mycket arbete på alla fronter för att både utveckla Zetkin, sprida Zetkin till fler och säkra extra ekonomiska resurser för projektet som helhet. Zetkin används idag i tre länder och Zetkin Foundation utvecklas från att vara en teknisk leverantör till att arbeta med organisering och utveckling av kampanjmetoder på bred front.

Zetkin Foundation är något unikt som tillhandahåller plattformen Zetkin – ett verktyg för att organisera aktivism och göra engagemang enkelt – men också kunskap kring organisering. Vårt mål är att skapa verktyg och kunskap som underlättar för fler att bli en del av förändringen av samhället i en socialistisk, feministisk, antirasistisk och hållbar riktning.

Zetkin utvecklas av aktivister för aktivister och rörelser. I huvudsak genom tusentals ideella timmars arbete för att vi tror på förändring.

### Uppdraget
För att kunna ta Zetkin till nästa steg söker vi efter någon som kan organisera och driva på arbetet med följande områden:

1. Ta vara på och rekrytera volontära krafter – vare sig det handlar om teknisk kompetens, översättningar, support och utbildning eller marknadsföring – som vi vet finns och behövs för att utveckla projektet ytterligare.
2. Arbeta med finansieringen av Zetkin. Det innebär att ta huvudansvaret för försäljning och spridning av Zetkin Foundations produkter inkluderat att utveckla arbetet samt att utveckla och genomföra insamlingar, ansökningar och crowdfunding som möter budgetmålen.
3. Projektledare för projekt utöver den tekniska utvecklingen som bland annat  handlar om att tillsammans med volontärer organisera konferenser, Code Camp med mera.

Vi söker dig som har tidigare erfarenhet, kunskap och nätverk för att lägga grunden för ett strukturerat arbete på dessa tre områden. Det är viktigt att du är en van organisatör som kan organisera och dra in  fler människor i uppgifterna. Arbetet sker tillsammans med styrelsen, volontärer och vår tekniska ledare & koordinator för Zetkin.

### Vem är du, arbetstider, arvodet
Du förlägger ditt arbete flexibelt efter överenskommelse, du bör kunna arbeta från vår bas i Malmö (men undantag kan göras) och du ska kunna arbeta självständigt utifrån en prioriterad lista med uppgifter som vi tillsammans kommer överens om.

Uppdraget motsvarar 50 % arbete / månad under 2019 (det vill säga juni-december) med målsättningen att fortsätta under 2020. Uppdraget omprövas inför varje kvartal i syfte att säkerställa att ekonomin finns för att fortsätta arvodera uppdraget. Samtliga som arvoderas/anställs av Zetkin förväntas utöver sin betalda tid bidra med volontärt arbete för Zetkin Foundation efter överenskommelse.I Zetkin Foundation arbetar alla enligt lika-löns-principen.

Du är vänster, men behöver inte vara medlem i Vänsterpartiet, och ska ha en bra förmåga att engagera nya krafter för viktiga projekt och arbeta strukturerat och systematiskt. Det är bra om du vet vad Zetkin är och förstår dess potential. Vi hoppas att du vill vara en del av Zetkin-familjen också efter arvodering/anställning upphört.


Zetkin Foundation är en självständig organisation som ägs av Vänsterpartiet Malmö.

### Ansökan
Du söker uppdraget genom att skriva ett brev om dig själv, varför du söker uppdraget för Zetkin samt relevanta erfarenheter. Har du några tankar och idéer på vad vi borde göra kan också det inkluderas i brevet.

Vi vill ha din ansökan senast den 1 juni och du skickar den till info@zetkin.org. Styrelsen fattar beslut den 4 juni och vi räknar med att du kan starta uppdraget omedelbart eller efter överenskommelse.

### Mer information
Frågor kan ställas till följande personer:

* Teknisk ledare & koordinator: Richard Olsson på info@zetkin.org, 070-400 78 58
* Styrelsens kassör: Mats Billberg Johansson på mats@billbergjohansson.se, 070-884 80 55

## Vi söker full stack-hacktivist på halvtid
Just nu är vi särskilt på jakt efter utvecklare som vill delta långsiktigt
med arvodering på halvtid. Vi söker också dig med samma eller andra
kompetenser som just nu kan tänka dig att göra kortare arvoderade insatser
under vårens utvecklingsprojekt.

Du kommer ingå i ett team med duktiga utvecklare som brinner för politisk
förändring. Vissa är arvoderade på deltid, men de flesta är volontärer.

<figure markdown="1">
![Kod](./kod.jpg)
</figure>

Vi söker dig som har erfarenhet av webbutveckling och är beredd att lära dig
de tekniker vi använder. De programmeringsspråk som förekommer mest i
projektet är Javascript och Python.

### Arvoderat och volontärt
Vi söker nu någon att arvodera på halvtid, eller eventuellt mindre enligt
överenskommelse. Alla som är arvoderade i Zetkin Foundation gör också
insatser volontärt.

När vi arvoderar gör vi det enligt en enhetsprincip där arvodet baseras på
hur löner ser ut i Vänsterpartiet. Det är inget som kan konkurrera med
kommersiella konsultarvoden och därför är det viktigt att du tror på vårt
projekt och genom ditt arbete vill bidra till vänsterns framryckning.

Vi söker främst dig som har möjlighet att då och då delta i arbetet på
plats i Malmö. Delar av vårt arbete sker på engelska.

Vi välkomnar frågor och ansökningar och rekryteringen pågår löpande. Vi
uppmuntrar särskilt sökande som jämnar ut vår snedfördelning vad gäller kön
och mångfald bland arvoderade och volontärer.

Hör gärna av dig till [info@zetkin.org](mailto:info@zetkin.org) om du vill
vara med och bidra till Vänsterns organisering i Sverige, och utomlands!

## Hjälp till på annat sätt?
Vill du bidra till Zetkins utveckling, men hittar inte något som passar här?
Det finns alltid plats för fler volontärer, oavsett vilka tekniker du kan
eller föredrar. Om du har nya idéer är det också värdefullt! Hör av dig till
[info@zetkin.org](mailto:info@zetkin.org).
